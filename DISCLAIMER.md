# Disclaimer ZorgRank

De voorwaarden van deze disclaimer zijn van toepassing op ©ZorgRank. Door ZorgRank te gebruiken, verklaart u bekend te zijn met de inhoud van deze disclaimer en akkoord te zijn met de toepasselijkheid daarvan.

## ZorgRank

ZorgRank is een algoritme (rekenkundig model) dat een persoonlijk advies geeft voor de best passende aanbieder van medisch specialistische vervolgzorg in Nederland. Met dit advies kunnen zorgvrager en verwijzer vervolgens onderbouwd samen beslissen. 
- ZorgRank laat zien welke aanbieders het meest relevant zijn en aansluiten bij de kenmerken en voorkeuren van de zorgvrager, de verwijsreden en andere input van de verwijzer (huisarts);
- ZorgRank combineert de input van de zorgvrager en verwijzer met beschikbare zorgdata (zoals zorguitkomsten en wachttijden);
- De zorgvrager vergelijkt zelfstandig of samen met de verwijzer de verschillende opties en maakt een onderbouwde keuze voor een zorgaanbieder.
- ZorgRank kan geïntegreerd worden in websites of applicaties waar een keuze gemaakt wordt voor vervolgzorg.

## Copyright

©ZorgRank is onderdeel van het project [Gepast Verwijzen][1] en een initiatief van [ZIO][2] (Zorg in Ontwikkeling, een eerstelijns zorgorganisatie in Maastricht en omgeving (Heuvelland), Verwijsbureau [TIPP][3] en [Mediquest][4]. Dit project is door het [Zorginstituut Nederland][5] gefinancierd vanuit de subsidieregeling Transparantie over de kwaliteit van zorg. De subsidie betreft een zogenaamde stimuleringsregeling voor de periode 2018 t/m 2021, met het doel om het gebruik van uitkomstinformatie en samen beslissen in de zorg als een landelijke beweging te bevorderen en structureel ingebed wordt.

Het project is vanuit de Raad van Advies gesteund door [CZ][6], [Menzis][7], [VGZ][8], [Zilveren Kruis][9] de [Patiëntenfederatie Nederland][10], [Zorgbelang Limburg][11], [Syntein][12], [UMC Maastricht][13] en [InEen][14].

[1]: http://www.gepastverwijzen.nl/
[2]: https://www.zio.nl/
[3]: https://tipp.nl/
[4]: https://home.mediquest.nl/
[5]: https://www.zorginstituutnederland.nl/
[6]: https://www.cz.nl/
[7]: https://www.menzis.nl/
[8]: https://www.vgz.nl/
[9]: https://www.zilverenkruis.nl
[10]: https://www.patientenfederatie.nl/
[11]: https://www.burgerkrachtlimburg.nl/
[12]: https://www.syntein.nl/
[13]: https://www.mumc.nl/
[14]: https://ineen.nl/


## Open source licentie

Vanwege het feit dat ZorgRank met subsidie van het Zorginstituut Nederland is ontwikkeld, zijn de projectresultaten beschikbaar in het publieke domein. ZorgRank is via de open source licentie MIT beschikbaar gesteld. Dit betekent dat de gebruiker/ontvanger zelf mag weten of hij broncode beschikbaar stelt, en zo ja welke.

## Gebruik van ZorgRank

De informatie wat betreft ZorgRank is met de grootste zorgvuldigheid samengesteld. Het gebruik van ZorgRank geschiedt volledig op basis van uw eigen verantwoordelijkheid. ZorgRank biedt ondersteuning aan de zorgvrager en de verwijzer om tot een keuze te komen voor de best passende zorgaanbieder. Deze beslissing is uitsluitend de verantwoordelijkheid van de zorgvrager in afstemming met de verwijzer.
ZIO/ TIPP en Mediquest zijn niet aansprakelijk uit enige rechtsgrond, indien de informatie en/of het gebruik van ZorgRank niet volledig voldoet aan juistheid, actualiteit, volledigheid of effectiviteit.

## Akkoord

Door gebruik te maken van ZorgRank geeft u aan bekend te zijn met bovenstaande voorwaarden en met de toepasselijkheid van de voorwaarden op uw gebruik akkoord te gaan.

## Feedback & doorontwikkeling

Indien u feedback heeft op ZorgRank of ideeën heeft om ZorgRank door te ontwikkelen, komen wij graag met u in contact. Wij staan altijd open voor feedback en de mogelijkheid om samenwerking te verkennen. 

**Mediquest B.V.**  
Burgemeester Reigerstraat 89  
3581 KP Utrecht  
088 – 126 39 00  
[info@mediquest.nl](mailto:info@mediquest.nl)  
K.v.K. nummer: 32107552

**ZIO**  
ZIO Zorg In Ontwikkeling  
Wilhelminasingel 81  
6221 BG Maastricht  
[info@zio.nl](mailto:info@zio.nl)  
043-3506910
